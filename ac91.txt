תרגיל - צור אפליקציה שמאפשרת לצלם תמונות ולשמור לגביהן מידע מגוון: הזמן בו צולמה התמונה, הקואורדינטה בה צולמה התמונה, התיאור הטקסטואלי של המקום בו צולמה התמונה, הערות הצלם. האפליקציה תכלול 2 activities: אחד לצילום ואחד לצפיה בנתונים. ב-activity הצילום יהיו 3 כפתורים - כפתור "צלם", כפתור "שמור" וכפתור "צפה בכל התמונות". בנוסף יהיה שדה EditText ו-ImageView. המשתמש יצלם תמונה בלחיצה על כפתור "צלם", התמונה תופיע ב-ImageView והמשתמש יוכל להוסיף הערות בשדה ה-EditText וללחוץ לאחר מכן על "שמור" כדי לשמור את הנתונים הרלוונטיים לתמונה בבסיס נתונים ולנקות את המסך. לחיצה על "צפה בכל התמונות" תעביר את המשתמש ל-activity השני.
ב-activity השני יראה המשתמש ListView כאשר בכל שורה מופיעה תמונה וכל הפרטים שנשמרו לגביה בבסיס הנתונים.
בפתרון יש להשתמש בין היתר ב-שמירת תמונות מהמצלמה כקבצים, איכון באמצעות gps, מציאת התאור הטקסטואלי של המקום בו צולמה התמונה באמצעות Geocoder.